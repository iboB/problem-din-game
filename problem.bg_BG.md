# Играта Дин

Дин е игра за един човек, в която играчът започва с три кутии с топчета (или други еднакви предмети, като камъчета или карти). Единственият валиден ход в играта е прехвърляне на топчета от една кутия в друга, така че количеството в целевата кутия да се удвои. Целта на играта е една от кутиите да остане празна.

Нека за удобство кръстим кутиите A, B и C и да разгледаме една примерна игра:

|A|B|C|Ход|
|-|-|-|-|
|1|2|3||
||||C&rarr;B
|1|4|1||
||||C&rarr;A
|2|4|0||

Кутия C е празна и играта е спечелена.

Съществуват и други начини да се спечели тази конкретна конфигурация. Например първи ход C&rarr;A ще остави по две топчета във всяка кутия и всеки следващ ход ще е печеливш.

Напишете програма, която играе Дин. На стандартния вход програмата трябва получи три цели числа разделени със спейс **A**, **B** и **C** (**0 < A < B < C < 100 000**) &ndash;  съответно количеството топчета във всяка от кутиите. На стандартния изход програмата трябва да изведе ходове, всеки на нов ред, с формат `<кутия източник>-><кутия цел>`. Ако играта е невъзможно да бъде спечелена, програмата трябва да изпише `NOT POSSIBLE` на стандартния изход.

## Пример
**Вход:**
```
1 2 3
```

**Изход:**
```
C->B
C->A
```

*Напомняме че това не е единственият валиден изход за този вход*

## Оценяване

Максималното допустимо време за работа на програмата е 5 секунди. Всички решения, които надхвърлят това време или дадат грешен отговор (поредица от ходове, които не водят до изпразването на някоя от кутиите или `NOT POSSIBLE` при възможно решение), получават по 0 точки.

Отделно от това решенията се класират в две ранглисти

### 1. Най-кратка поредица от ходове

За всеки тест верните решения се сортират по брой ходове в получената от тях поредица. Решенията с най-кратък брой получават по 10 точки, а останалите по 1. Решенията с най-кратък брой ходове се сортират по бързодействие и първите три от тях получават по 3, 2 и 1 допълнителни точки.

### 2. Най-бързо получен верен отговор

За всеки тест верните решения се сортират по бързодействие, независимо от броя ходове. Първите 9 от тях получават съответно от 10 до 2 точки, а всички останали по 1.
